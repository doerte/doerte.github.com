---
layout: base
title: Vrijwilligers
menu: menuResearch
---

Vrijwilligers gezocht
===============

De afdeling Neurolingu&iuml;stiek van de Universiteit van Groningen doet onderzoek naar hersenreacties tijdens het 
begrijpen van taal bij mensen met taalproblemen na hersenletsel (afasie). Dergelijk onderzoek draagt bij aan de 
kennis over de problemen die deze mensen hebben met de verwerking van taal. Met deze kennis streven wij er 
naar om in de toekomst de behandeling van deze pati&euml;nten te verbeteren.   

Voor dit soort onderzoek worden mensen met afasie getest, maar daarnaast zoeken we ook vrijwilligers zonder 
hersenletsel. De gegevens van deze laatste groep mensen worden gebruikt ter vergelijking met de gegevens van 
mensen met afasie.   

We zijn daarom op zoek naar vrijwilligers zonder hersenletsel:  

- tussen de 45 en 75 jaar  

- moedertaalsprekers van het Nederlands  (regionaal accent is toegestaan)  

- zonder spraak-, taal- of gehoorsproblemen  

- rechtshandig  

In dit onderzoek willen we te weten komen hoe gesproken taal wordt verwerkt door middel van een 
ERP-onderzoek (Event-Related brain Potentials, d.w.z. 'stimulus-gebonden' golfpatronen die veroorzaakt zijn 
door hersenactiviteit). Tijdens dit onderzoek draagt u een soort badmuts met kleine electroden. Hiermee wordt 
een ElectroEncephaloGram (EEG) van uw hersenactiviteit gemaakt, terwijl u de taak uitvoert.  

Het totale onderzoek duurt twee keer maximaal drie uur, waarvan de onderzoekstaak (het bekijken van korte video's) ongeveer 
anderhalf uur in beslag neemt.Wij willen bij voorkeur mensen uit het noorden van Nederland uitnodigen, omdat het testen in het 
Neuroimaging Center in Groningen plaats zal vinden. Het tijdstip waarop het onderzoek plaats zal vinden, 
wordt in overleg met u bepaald, afhankelijk van uw beschikbaarheid. U krijgt een vergoeding van uw reiskosten.  

Voor opgave of informatie kunt u bellen met of een e-mail sturen naar:  

D&ouml;rte Hessler  
tel. 050-3635970  
D.A.Hessler@rug.nl  


De detailleerde informatie voor proefpersonen kunt u [hier] (info.pdf) downloaden. Als u mee wilt doen kunt u [hier] (vragen) een 
vragenlijst invullen.  